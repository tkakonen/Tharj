Ohjelman aiheenkuvaus

Kyseessä on pienimuotoinen tilasto-ohjelma. Ohjelmalle syötetään data, joka voidaan joko lukea tiedostosta tai syöttää graafisen käyttöliittymän kautta. Ohjelmalla voidaan laskea perustavanlaatuisimmat tilastolliset tunnusluvut (keskiarvo, varianssi) datasta. Lisäksi voidaan suorittaa muutamia tilastollisia testejä: yhden otoksen t-testi, riippumattomien otosten t-testi ja varianssianalyysi. Ohjelma ilmoittaa näiden testien yhteydessä testisuureen arvon, sekä p-arvon, jonka avulla voidaan päätellä pitääkö niin kutsuttu nollahypoteesi paikkansa. Kaikki tämän ohjelman tilastolliset testit liittyvät keskiarvojen vertailuun eri ryhmien välillä. Nollahypoteesi on, että ryhmien keskiarvojen välillä ei ole populaatiotasolla eroa.

Ohjelma on suunnattu tilastotiedettä jonkin verran tuntevalle käyttäjälle. Tavoitteena olisi, että ohjelmaa voi laajentaa lisäämällä siihen muita tilastollisia testejä ja vaikka lisätietoa siitä, mitä minkäkinlainen testitulos merkitsee ja ovatko tilastollisen testin oletukset voimassa. 
